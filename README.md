# Chapter 1
##### Part 1
خورشید در آسمان است، پرنده ها آواز می‌خوانند و نسیم ملایمی بوی گل‌های بهاری را به همراه دارد. دشتی وسیع و سرسبز است که حتی در زمستان هم به یاد بهار است. سام بر تپه ای در کنار درختی تنومند با شکوفه های فراوان خوابیده است و به ابرها نگاه می‌کند. ابرهایی بزرگ و عظیم که آسمان را به گله‌ای از گوسفند شبیه کرده اند. سام لبخندی می‌زند و می‌نشیند. سام به درخت تکیه می‌دهد و دفترچهٔ یادداشت هایش را از کنار درخت برمی‌دارد. به جلد سفید رنگ آن خیره می‌شود. از جیبش بادامی شکسته نشده را بیرون می‌کشد و در میان علف های سبز و شاداب می‌گذارد. سنجابی که بالای سر سام روی درخت بود، به پایین می‌پرد. به سام خیره می‌شود و بادام را بر می‌دارد. با دستان کوچکش آن را می‌گیرد،  و دهانش می‌گذارد و فرار می‌کند. بعد از چندیم قدم بر می‌گردد و به سلام نگاهی می‌اندازد و از درختی بالا می‌رود و لابلای برگ هاش محو می‌شود. سام دفترش را باز می‌کند و ورق می‌زند. در صفحه ای سفید، نقش سنجاب را ثبت می‌کند. 

##### Part 2
پرنده ها در کنار جاده در حال پیدا کردن غذا هستند. کلاغی سیاه از بین آنها سرش را بالا می‌آورد و به درختان شاداب آن سوی جاده نگاه می‌کند. سام در حال پیمودن جاده‌ای طولانی است که پایان آن در افق محو می‌شود. ناگهان کلاغی در حال دویدن به سوی او می‌آید جلوی سام می‌ایستد، قارقار می‌کند. سام دستش را پایین می‌برد و خم می‌شود. کلاغ بر روی دست او می‌نشیند. چند بار بال می‌زند. سام از جیبش کیسه ای بیرون می‌آورد و در آن را باز می‌کند. مشتی گندم در می‌آورد و به کلاغ می‌دهد. کلاغ گندم ها را می‌خورد. نگاهی به سام می‌اندازد و بر شانه سام می‌نشیند. سام برای او اسمی می‌گذارد: "مارس".

##### Part 3
سام کلاغ را بر روی درختچه باغشان می‌گذارد. کلاغ شروع به قارقار می‌کند. سام سر کلاغ را نوازش می‌کند و به سمت خانه می‌رود. مارس بر روی درختچه حیاط منتظر او می‌ماند.سام در خانه را هل می‌دهد و داخل می‌شود. به اتاقش می‌رود. کیفی بر می‌دارد و در آن را باز می‌کند. وسایلش را جمع می‌کند: قطب نما، نقشه، بطری آب، دفترچه، نوشت افزار، لباس، کتاب، دوربین، بطری،  عصاره لاجورد، سنگ خون و مقداری خوراکی. کیفش را بر دوش می‌اندازد. عصایی را از کنار در بر می‌دارد. سنگ خون را درون آن می‌گذارد و عصا ناگهان می‌درخشد. چوب عصا از تنهٔ درخت ابدی ساخته شده است. عصا کوچک می‌شود و به تکه چوب کوچکی تبدیل می‌شود. سام تکه چوب را در جیب خود می‌گذارد.

##### Part 4
سام و مارس در بیابانی سرسبز راه می‌روند. هیچ‌کدام از آنها متوجه بیابان نمی‌شوند. آفتاب شدیدی بیابان را تاریک کرده است. نسیم ملایمی گرما را به همراه می‌آورد. شن های ریز، درشت هستند و شن های بزرگتر بسیار کوچک هستند. شیب های تند، ملایم و شیب های ملایم بسیار تند هستند، سراشیبی ها به سمت بالا می‌روند و راه‌های سربالایی به مقصد پایین می‌رسند.

##### Part 5
خانه هایی متروکه اما سالم، با فاصله زیاد اما نزدیک به هم ساخته شده اند. در این بیابان، تمام جهات به یک سمت می‌روند. پایان اینجا همان نقطهٔ شروع است. سام می‌خواست به شهر کناری سفر کند، اما نادانسته وارد دشت ابدیت شده بود. مرکز دشت ابدیت همان مرز شروع آن است. در جایی میان دشت ابدیت، درخت ابدی قرار دارد. عصای سام که با سنگ خون فعال شده است، آنها را به اینجا کشانده است.

##### Part 6
در آغاز، همه چیز تاریک بود. سپس، نوری بر دل تاریکی تابید و تاریکی روشن شد. در دل روشنایی، ماده‌ای ظاهر شد، ماده‌ی ساخت. ماده‌ی ساخت همه‌ی روشنایی را پوشاند و همه چیز را به دشتی عظیم و پهناور تبدیل کرد. در مرکز این دشت بی انتها، جنگلی پدید آمد. درون آن جنگل، بیابانی بی انتها قرار گرفت که خانه‌ی درخت ابدی بود. درخت ابدی وظیفه‌ی اتصال این جهان به جهان های دیگر را داشت. سپس، کوه ها و دره ها به وجود آمدند. پس از آن، حیوانات گوناگونی از گیاهان لاجوردی که در سراسر این دشت بدون مرز پدید آمده بودند، سر بیرون آوردند. ناگهان، بارانی شروع به باریدن کرد. حیواناتی که روی کوه ها و بلندی ها بودند، صاحب شش شدند و حیواناتی که در دره ها بودند در آب فرو رفتند و به آبزیان تبدیل شدند.

##### Part 7
در کتابخانه ی جهان ها، در یکی از راهرو های بی شمار آن، با قفسه های چوبی از جنس بلوط تیره و فرشی دراز که تا آخر راهرو ادامه داشت، کتابی جدید ظاهر شد. این کتاب، بر خلاف کتاب های دیگر که جلد سفیدی داشتند، جلدی نارنجی داشت. کتابداری تازه کار در حال بررسی کتاب ها بود که به این کتاب عجیب بر خورد. نزدیک ترین صندلی را به سمت خودش کشید، نشست و راهنمای اضطراری اش را از جیبش بیرون کشید.

##### Part 8
«مرکز؟ میخوام با کتابدار اعظم صحبت کنم. کد ۰۰۲۴.»

چندین فرد با رداهای بلند قرمز و زرد رنگ وارد راهرو شدند، جایی که کتابدار تازه کار منتظر آنها بود.

«کتابدار اعظم! باعث افتخاره که من شما رو از نزدی-»

«الان وقت سلام و احوالپرسی نیست. بهم بگو این کتاب از کجا اومده و چرا جلدش نارنجی رنگه.»

«خب، من داشتم مثل هر روز راهرو ها رو بررسی می‌کردم تا اگه کتاب مشکی رنگی بود حذفش کنم و چشمم به این کتاب توی این راهرو افتاد، نمی‌دونم از کجا اومده…»

«سریع ببین روی جلدش متنی نوشته یا نه.»

کتابدار تازه کار کتاب نارنجی رنگ را برداشت و جلد آن را بررسی کرد.

«نه، ولی روش یه عدد هست.»

«دیگه دیر شده. این جهان کاملا رشد کرده. باید از نزدیک زیر نظرش داشته باشیم تا وقتی که مشکی بشه.»

##### Part 9
سام و مارس بدون خستگی دشت ابدیت را طی می‌کردند تا اینکه به یک صحنه عجیب بر خوردند. پله هایی از یاد رفته که به آسمان ختم می‌شدند. سام لحظه ای درنگ کرد و به خود آمد. در شگفتی تمام بود. کمی به دور و برش نگاه کرد. به پله ها نزدیک شد. پله ها از جنس مرمر بودند و هر کدام تقریبا ۲۰ سانت ارتفاع داشتند. در کنار اولین پله ها، ستونی بزرگ و مستطیل شکل از سنگ مرمر وجود داشت که ‌تابلویی برنجی به آن نصب شده بود. سام متن روی تابلو را بلند خواند:

##### Part 10
«**دروازهٔ پساجهانی**
گیواس، سازندهٔ جهان ها در فکر بود. او به راهی نیاز داشت تا تمام جهان های مفید را به هم متصل کرده و در یک مکان جمع آوری کند. او کتابخانه ای آفرید. هر کتاب، راه پله ای به کتابخانهٔ مرکزی داشت که با استفاده از آن هر کسی می‌توانست بین آن جهان و کتابخانه رفت و آمد کند. بالا رفتن از این راه پله، اول شما را از آسمان فراتر می‌برد، سپس از زمین جدا می‌شوید، منظومهٔ شمسی را طی می‌کنید و به مرز جهان هستی می‌رسید. اگر ابزار های مناسب را داشته باشید، با یک سنگ خون می‌توانید دیوارهٔ جهانتان بشکافید و از آن عبور کنید.

موفق باشید.»

##### Part 11
در طی چندین ساعت، راهروی کتاب نارنجی رنگ بلوکه شده بود و نگهبانانی در سراسر آن کار گذاشته شده بودند. تمام کتابهای سفید رنگ دیگر به راهروهای دیگری منتقل شده بودند، و در قفسه های آن راهرو فقط یک کتاب نارنجی رنگ بود. کتاب با طلسم های بسیاری در جا نگاه داشته شده بود و زنجیری هم دور آن برای امنیت کشیده بودند. دو عضو از هیئت سایه ها به دستور کتابدار اعظم در دو طرف راهرو مستقر شده بودند تا در صورت وقوع حادثه، بتوانند آن را مدیریت کنند.

اما چرا سر یک کتاب جلد نارنجی انقدر آشوب به پا شده بود؟ کتابخانهٔ جهان ها در آغاز زمان ساخته شده بود. دنیایی که از بقیه دنیاها سریعتر پیشرفت کرد و ساکنان آن جهان، با استفاده از قدرت هایشان جهان خود را به مرکز فرماندهی بزرگی تبدیل کردند و وظیفه کنترل و عدالت در تمام جهان ها را بر عهده خودشان گذاشتند. طولی نکشید که جهان هایی پر از انسان های بی گناه به وسایلی بی مصرف و معمولی برای آنها تبدیل شدند.

##### Part 12
پله ها طولانی بودند. در حین سفر بدون خستگی آنها، سام توانسته بود چندین کلمه را به مارس آموزش دهد. هر از چند گاهی، کنار یکی از پله ها ستون مرمری ای بود که لوحی برنجی به آن متصل شده بود و داستان ساخته شدن جهان ها، گیواس و کتابخانهٔ مرکزی (یا همان کتابخانهٔ جهان ها یا ابدی) را به صورت بخش بخش توضیح می‌داد. دایره لغات مارس شامل کلمات «خسته، گرسنه، تشنه، خوشحال، عصبانی، آره و نه» بود. در یکی از لوح ها دلیل وجود لوح ها توضیح داده شده بود: «لوح های دانش یا همان تندیس های حقیقت، اسرار جهان ها را افشا می‌کنند. هیچ کس نمی‌داند چه کسی آنها را می‌نویسد، چه زمانی بوجود آمده اند یا اینکه تندیس بعدی در کجا ظاهر خواهد شد. این تندیس ها توسط موجودی نوشته می‌شوند که به گذشته، حال و آینده آگاه است و چیزی جز حقیقت را شامل نمی‌شوند. علی رغم تمام اینها، این موجود خود از وجودیتش آگاه نیست و حتی در حین نوشتن این لوح، ذره ای از اکتشاف به او وارد نیست.»

##### Part 13
سام به شدت بی حوصله بود. روز ها بود که آن دو بدون توقف و بدون آب و غذا در حال بالا رفتن از پله ها بودند. اکنون آنها می‌توانستند کره زمین را از فضا ببینند. راه پله توسط لایه ای از هوای اتمسفر زمین احاطه شده بود و از کشته شدن آنها جلوگیری می‌کرد. ناگهان، مارس تغییری را در پله های بالایی مشاهده کرد. پله ها متوقف می‌شدند. آنها بالاخره به پایان راه پله رسیده بودند! سام به زحمت از پله ها بالا رفت: «…۸ ….۷…..۶….زود باش….۵…. تو میتونی……۴…..۳…..»

بدن سام ناگهان بی حس شد و او به زمین افتاد. در باز شد و سایه ای تیره از آن خارج شد. سایه نوری را به صورت چشمان سام گرفت، چیزی را بررسی کرد و به سمت سام آمد. و بعد از آن، تاریکی.

# Chapter 2
##### Part 1
سام چشمانش را باز کرد. همه جا تاریک بود، تاریکی محض. او حتی نمی‌توانست تشخیص بدهد شروع و پایان اتاقی که در آن بود کجاست. شروع به بررسی اطرافش کرد. ناگهان در گوشه دید خود، نوری به چشمش خورد. برگشت و به نور دقت کرد، یک چراغ بود. او به سمت چراغ رفت. وقتی به آن رسید، چراغ خاموش شد. ناگهان جایی که پاهایش را روی زمین گذاشته بود، درخشید. از جایی که روشن شده بود، کل زمین زیر پایش، سقف و دیوار ها نیز سفید شدند، اگر بتوان در آن مکان مرزی برای دیوار و سقف تعریف کرد.

سام به طور غریزی دستش را جلوی چشمانش گرفت. شدت روشنایی بسیار زیاد بود.

صدایی به گوش او رسید: «سلام! احتمالا نمی‌دونی که کجایی. بزار برات توضیح بدم. تو فقط سه قدم با دریچه رسیدن به کتابخانهٔ جهان ها فاصله داشتی. اگه در رو باز می‌کردی، مرگت حتمی بود. چرا؟ خب چون جهانت به عنوان یه جهان آگاه تشخیص داده شده بود، یعنی یه نفر از جهان شما، که میشه خودت، تونسته راهی برای خروج از جهانش پیدا کنه، و از اونجایی که هیئت سایه ها حکومت ابدیشون رو بر پایهٔ چیزی تا این حد غیرقابل پیشبینی بنا کردن، تمام راه هایی که به کتابخانهٔ جهان ها می‌رسه رو تخریب کردن تا هر چیزی که ازشون بگذره در لحظه نابود بشه.»

##### Part 2
روشنایی مقداری کمتر شد. ناگهان، سایه‌ی انسانی جلوی او ظاهر شد. چشمان سام که تازه به روشنایی کم عادت کرده بود، باعث شد که ویژگی‌های بیشتری از این فرد ناشناس قابل بررسی باشد. دختری بود با پوستی بسیار سفید با چشم های آبی. اما چشم های او عادی نبودند. چشم او هیچ سفیدی ای نداشت و کاملا فیروزه ای رنگ بود. دختر دستش را جلو برد. «سلام! میتونی به من بگی "اس". [مخفف اسم او، s زبان انگلیسی]» سام با او دست داد. اس با استفاده از دست بندش دریچه ای قرمز رنگ را باز کرد. دست سام را کشید و به او گفت: «بجنب دیگه، منتظر چی هستی؟» سام می‌خواست مقاومت کند و سوالات فراوانی که در ذهنش بود را از او بپرسد، اما قدرت دست اس از او بیشتر بود و بعد از چندین لحظه، همه چیز برای سام تاریک شد.

##### Part 3
سام چشمانش را باز کرد و به خودش آمد. دنیای اطرافش، هیچ شباهتی به دنیای خودش نداشت. درختانی بلند قامت که به ۲۰۰ متر می‌رسیدند، گلوله های ژله مانندی به اندازهٔ یک انسان که چشم داشتند و حرکت می‌کردند، آسمانی سبزرنگ و زمینی زردرنگ. از اس پرسید «ما کجاییم…؟»، اما اس سرگرم کار دیگری بود. به یکی از درختان تکیه داده بود و به آسمان می‌نگریست. سام دستش را جلوی صورت او برد و تکان داد. «صدای منو میشنوی؟» اس ناگهان به خودش آمد. «ببخشید، فقط خیلی وقته نیومده بودم اینجا. چون نیاز نشده بود. این جهان فقط در شرایط خاصی قابل دسترسیه، برای همین کتابش توی کتابخونهٔ ابدی سبزرنگه. بیا بریم، باید یه سری چیز رو بهت یاد بدم!»

##### Part 4
آسمان به رنگ سبز تیره بود. خورشید از پشت کوه ها سرک می‌کشید تا قبل از غروب، کمی بیشتر از اوضاع دنیا باخبر شود. در میان چمنزاری سرسبز، چشمه ای بود. گروهی از گیاهان نی مانند خبرنگاران به دور چشمهٔ جوان حلقه زده بودند. چمنزاری فرش شده از نی، به همراه تعدادی غیرقابل شمارش از جیرجیرک ها و پروانه ها. اما در این منظرهٔ رویایی چیزی غیرعادی وجود داشت. توده ای درخشان به رنگ زرد مایل به سبز. این توده جنسی شبیه به چسب داشت، اما اگر کسی به آن نگاه می‌کرد، دلپیچه می‌گرفت. توده تکان می‌خورد و حرکت می‌کرد.

##### Part 5
توده ناگهان بی حرکت شد. اگر پلکی می‌زدی دیگر آنجا نبود. در عوض دختری را میدیدی با پوستی سفید به رنگی سفیدتر از ستارگان، و چشمانی فیروزه ای که گویی از دل ابرنواختری بیرون آمده و بر صورت او نشسته بود. تو آن دختر را می‌شناسی، نام او «اس» است.

سام چشمانش را باز کرد و از خواب پرید. خواب عجیبی دیده بود. احساسی غریب در سر داشت. گیجی و درماندگی مخلوط با روشنایی و دانش. نمی‌دانست آیا خوابی که دیده بود واقعی است یا ساختهٔ خیالات خودش.

##### Part 6
سام به اطرافش نگاه کرد. ستاره ها در آسمان می‌درخشیدند. 
